---
title: Ho messo in pausa i social network per un mese
when: 2020-05-24
draft: true
---

Ho iniziato questo percorso pensando di non avere un grosso problema con l'uso dei social network. Ma ultimamente mi corico a letto guardando il telefono, addormentandomi tardi e svegliandomi male, intaccando i [miei buoni propositi sulle abitudini mattutine](/blog/abitudini-mattutine.html).
Mi sono imbattuto in un paio di video interessanti su YouTube

https://www.youtube.com/watch?v=ve37Bg4-hPc
https://www.youtube.com/watch?v=cNFdjP_F9sU

Un mio caro vecchio collega mi ha fatto notare una volta che il gesto di scroll con il dito sul telefono è un gesto che non facevamo così spesso prima dell'arrivo degli smartphone

--- GIF TELEFONO CHE SCROLLA ---

## Le regole

Il periodo che ho deciso è dal 25 maggio al 25 giugno 2020.

Non potrò accedere alle seguenti applicazioni/siti:

- Facebook
- Instagram
- Twitter
- 9gag: non è propriamente un social, ma ha lo stesso paradigma di contenuti infiniti
- Reddit

Aggiungo anche due punti facoltativi - #NiceToHave:

- LinkedIn - cercherò di non andare nella home, ma rispondo solo a messaggi.
- YouTube posso guardarlo solo mentre mangio.
- Prima di andare a letto, metto il telefono in modalità aereo e la disattivo dopo aver fatto colazione il giorno seguente.

Cosa è consentito:

- Vedere screenshot di post
- Vedere video nella preview di Telegram o di Facebook Messenger

Il punto è non cadere nella trappola del contenuto infinito, ma evitare i contenuti che ti gira la gente mi sembra eccessivo e inutile ai fini del mio esperimento.

La prima cosa che ho fatto è stato disinstallare dal mio telefono tutte le app di social network. Visto che ero di pulizie, ho disinstallato un altro bel po' di applicazioni che non usavo da tempo - e vai di minimalismo!

::: tip
Un consiglio utile, che ho scoperto solo a sfida avviata, è quello entrare su Facebook e Twitter da PC e disconnettersi. Così, se cercassi di entrare, dovresti fare uno step ulteriore.
:::

La prima settimana è cominciata piuttosto bene, lunedì e martedì non ho sentito minimamente l'esigenza di andare su facebook o simili. Mercoledì invece, sarà stata la giornata uggiosa, ero un po' più annoiato del solito e mi è capitato un paio di volte di scrivere nella barra degli indirizzi facebook.com e premere invio senza pensare. È successo qualche altra volta, ma fortunatamente tutte le volte chiudevo la finestra prima che caricasse qualcosa.

Un altra cosa degna di nota è che i miei amici più stretti e qualche mio collega mi hanno girato dei link a post di facebook e instagram e puntualmente spiegavo la situazione e chiedevo uno screenshot.

Ho comunque cercato di non avere paura di annoiarmi e di non stare attaccato al telefono, ma anche semplicemente stare sul divano a fissare il soffitto. Una specie di meditazione a occhi aperti.

https://time.com/5480002/benefits-of-boredom/
https://qz.com/1020976/the-scientific-link-between-boredom-and-creativity/

Non so se è stato questo, o semplicemente perché ero nel mood "smetti di cazzeggiare", ma ho fatto un sacco di cose belle anche nel weekend: ho invasato un po' di piantine da ortaggi in terrazzo e ho pure sistemato il mio armadio buttando/donando un sacco di vestiti!

--- GIF DAI DAI DAI ---

Nelle settimane successive non sono stato così produttivo, ma quando non avevo nulla da fare leggevo oppure scrivevo. Insomma ho fatto attività più sane per la mia mente.

Sia chiaro, non voglio dire che dai social network arriva solo fuffa, ma diciamo che la maggior parte del contenuto non è di gran qualità o utilità per noi. Per esempio, vedere che altri fanno cose fiche, per quanto poco mi possa interessare, credo che inconsciamente susciti invidia. Per non parlare la tonnellata di pubblicità indesiderata.

Non ricordo chi lo dicesse, ma siamo ciò di cui nutriamo. Secondo le statistiche sul mio telefono passavo sei ore a settimana sui social network. Sei ore a guardare contenuti che non mi arricchiscono e pubblicità. Se poi aggiungiamo 9gag sono altre quattro ore perse sui contenuti infiniti.

Io non voglio essere influenzato da gif divertenti o pubblicità di tappettini massaggianti.

## What's next?

Penso che le app dei social network non le installerò solo quando mi servono - per esempio per pubblicare contenuti e poi le disinstallo. Ne fruirò solo dal computer o al massimo dal browser del telefono - quando per esempio mi mandano un link di un contenuto su facebook. Soprattutto non isntallerò 9gag e non ne usufruirò nemmeno dal PC, se mi annoio, leggo.

La prossima sfida che proverò sarà non usare aggeggi con schermi retro illuminati dopo le 7.30, ma magari tra un po'. Ora mi merito una bella pausa dalle sfide!

Fammi sapere se ti ho ispirat\*!
Fanno sempre 5 euro.
